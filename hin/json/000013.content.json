[
  {
    "content_id": 654313,
    "reference_id": 203512,
    "title": "इफिसुस",
    "media_type": "Text",
    "index_reference": "इफिसुस",
    "language": "hin",
    "content": "<p><span>इफिसुस प्रमुख व्यापार मार्गों के संगम पर स्थित था, जो उत्तर-दक्षिण और पूर्व-पश्चिम दोनों दिशाओं में फैले हुए थे। यह अरतिमिस के मंदिर का </span>&quot;<span>रखवाला</span>&quot; <span>कहलाने के लिए प्रसिद्ध था </span>(<a href=\"https://ref.ly/Acts19:35\">प्रेरि 19:35</a>)। <span>रखवाला के रूप में, इफिसुस को इस मंदिर का आधिकारिक संरक्षक और रक्षक माना गया था। यह उपाधि शहर के लिए सम्मान और आर्थिक लाभ का स्रोत थी</span>।</p><p><span>आयोनियन यूनानियों ने इफिसुस की स्थापना लगभग 1044 ईसा पूर्व में एक प्राकृतिक बंदरगाह पर की थी, जहाँ कैस्टर नदी एजियन सागर की खाड़ी में मिलती थी। वर्तमान में, प्राचीन शहर का स्थान समुद्र से काफी दूर है। ईसा पूर्व 41 में यह शहर रोमन साम्राज्य के अधीन हो गया। प्रेरितों के समय, इफिसुस समृद्ध था और एक वाणिज्यिक और धार्मिक केंद्र के रूप में जाना जाता था। यह रोमी प्रांत आसिया का सबसे महत्वपूर्ण शहर था</span>।</p><p><span>इफिसुस में अरतिमिस की उपासना लगभग शहर जितनी ही प्राचीन थी। अरतिमिस का मंदिर, जिसे प्राचीन संसार के सात आश्चर्यों में से एक माना जाता है, इफिसुस की संपत्ति और व्यापार के लिए बहुत महत्वपूर्ण था। अरतिमिस की उपासना के लिए आने वाले तीर्थयात्रियों ने मूर्तिकारों और अन्य व्यापारियों के लिए अनेक अवसर प्रदान किए</span>।</p><p><span>जब पौलुस अपनी तीसरी मिशनरी यात्रा पर ईस्वी 53 में इफिसुस पहुँचे, तब यह शहर एक हजार से अधिक वर्षों से स्थापित था</span> (<a href=\"https://ref.ly/Acts19:1-Acts19:41\">प्रेरि 19</a>)। <span>यहाँ के लोग अपनी संरक्षक देवी और उसके मंदिर के प्रति अत्यधिक समर्पित थे। जैसे-जैसे अधिक लोग पौलुस के संदेश को स्वीकार करने लगे, उन व्यापारियों का व्यवसाय प्रभावित होने लगा जो अरतिमिस की मूर्तियाँ बनाते और बेचते थे। इससे वे क्रोधित हो गए और उन्होंने एक दंगा भड़का दिया, जिसमें पौलुस की जान खतरे में पड़ गई </span>(<a href=\"https://ref.ly/Acts19:24\">प्रेरि 19:24</a>, <a href=\"https://ref.ly/Acts19:28-Acts19:31\">28–31</a>)।</p><p>इफिसुस की कलीसिया पौलुस की शिक्षा और नेतृत्व के तहत मजबूत हुई। इफिसुस में पौलुस से सीखने वाले लोगों ने आसपास के समुदायों में कलीसिया स्थापित किए, जैसे कुलुस्से (देखें <span data-bnType=\"resourceReference\" data-resourceId=\"26427\" data-resourceType=\"TyndaleStudyNotesBookIntros\">कुलुस्सियों पुस्तक परिचय</span>, &quot;पृष्ठभूमि&quot;)। हालांकि, <span>इफिसुस के कलीसिया अगुवों को पौलुस ने झूठे शिक्षकों के खतरे से सावधान किया</span> (<a href=\"https://ref.ly/Acts20:29-Acts20:31\">प्रेरि 20:29–31</a>)।</p><p><span>प्रेरित यूहन्ना ईसवी 70 के आसपास इफिसुस में आकर रहने लगे। वहीं से उन्हें पतमुस टापू पर निर्वासित किया गया</span> (<a href=\"https://ref.ly/Rev1:9\">प्रका 1:9</a>)। <span>यूहन्ना ने शायद पतमुस में रहते हुए प्रकाशितवाक्य लिखा, जो ईसवी 90 के दशक का समय था। उस समय तक इफिसुस की मसीही कलीसिया का वह प्रेम और अच्छे काम, जिनकी प्रशंसा इफिसियों को लिखे पत्र में की गई थी, काफी कम हो गए थे </span>(<a href=\"https://ref.ly/Rev2:4\">प्रका 2:4</a>)। <span>प्रारंभिक मसीही लेखक इरेनियस के अनुसार, पतमुस से लौटने के बाद यूहन्ना फिर से इफिसुस में रहने लगे। उन्होंने वहां अपनी अंतिम सांस ली। उनकी मृत्यु ट्राजन सम्राट के समय, </span>ईसवी<span> 98 से 117 के बीच हुई। परंपरा यह भी बताती है कि यीशु की माता मरियम ने अपने अंतिम दिन इफिसुस में यूहन्ना की देखभाल में बिताए</span> (देखें <a href=\"https://ref.ly/John19:25-John19:27\">यूह 19:25–27</a>)।</p><p>गॉथ्स ने ईसवी 262 में अरतिमिस के मंदिर को जला दिया। गॉथ्स उत्तरी यूरोप के लोग थे जिन्होंने रोमी साम्राज्य के खिलाफ लड़ाई लड़ी। जब ईसवी 431 में इफिसुस में तीसरी सार्वभौमिक मसीही परिषद ( जिसे इफिसुस की परिषद भी कहा जाता है) हुई, <span>तब तक अरतिमिस का प्रभाव इफिसियों के बीच पूरी तरह समाप्त हो चुका था</span>। यह परिवर्तन <span>पौलुस के उस संदेश को सही ठहराता है कि &quot;मनुष्य द्वारा बनाए गए देवता&quot; जैसे अरतिमिस, &quot;वास्तव में देवता नहीं हैं&quot;</span> (<a href=\"https://ref.ly/Acts19:26\">प्रेरि 19:26</a>)।</p><p><u>अधिक अध्ययन के लिए शास्त्रभाग</u></p><p><a href=\"https://ref.ly/Acts18:19-Acts19:41\">प्रेरितों के काम 18:19–19:41</a>; <a href=\"https://ref.ly/Acts20:16-Acts20:38\">20:16–38</a>; <a href=\"https://ref.ly/Eph1:1\">इफिसियों 1:1</a>; <a href=\"https://ref.ly/Rev2:1-Rev2:7\">प्रकाशितवाक्य 2:1–7</a></p>",
    "associations": {
      "passage": [
        {
          "start_ref": "44019024",
          "start_ref_usfm": "ACT 19:24",
          "end_ref": "44019024",
          "end_ref_usfm": "ACT 19:24"
        },
        {
          "start_ref": "44019026",
          "start_ref_usfm": "ACT 19:26",
          "end_ref": "44019026",
          "end_ref_usfm": "ACT 19:26"
        },
        {
          "start_ref": "44019035",
          "start_ref_usfm": "ACT 19:35",
          "end_ref": "44019035",
          "end_ref_usfm": "ACT 19:35"
        },
        {
          "start_ref": "49001001",
          "start_ref_usfm": "EPH 1:1",
          "end_ref": "49001001",
          "end_ref_usfm": "EPH 1:1"
        },
        {
          "start_ref": "66001009",
          "start_ref_usfm": "REV 1:9",
          "end_ref": "66001009",
          "end_ref_usfm": "REV 1:9"
        },
        {
          "start_ref": "66002004",
          "start_ref_usfm": "REV 2:4",
          "end_ref": "66002004",
          "end_ref_usfm": "REV 2:4"
        },
        {
          "start_ref": "44019001",
          "start_ref_usfm": "ACT 19:1",
          "end_ref": "44019041",
          "end_ref_usfm": "ACT 19:41"
        },
        {
          "start_ref": "43019025",
          "start_ref_usfm": "JHN 19:25",
          "end_ref": "43019027",
          "end_ref_usfm": "JHN 19:27"
        },
        {
          "start_ref": "66002001",
          "start_ref_usfm": "REV 2:1",
          "end_ref": "66002007",
          "end_ref_usfm": "REV 2:7"
        },
        {
          "start_ref": "44019028",
          "start_ref_usfm": "ACT 19:28",
          "end_ref": "44019031",
          "end_ref_usfm": "ACT 19:31"
        },
        {
          "start_ref": "44020029",
          "start_ref_usfm": "ACT 20:29",
          "end_ref": "44020031",
          "end_ref_usfm": "ACT 20:31"
        },
        {
          "start_ref": "44018019",
          "start_ref_usfm": "ACT 18:19",
          "end_ref": "44019041",
          "end_ref_usfm": "ACT 19:41"
        },
        {
          "start_ref": "44020016",
          "start_ref_usfm": "ACT 20:16",
          "end_ref": "44020038",
          "end_ref_usfm": "ACT 20:38"
        }
      ],
      "resource": [
        {
          "reference_id": 26427,
          "content_id": 647011,
          "resource_code": "TyndaleStudyNotesBookIntros",
          "label": "कुलुस्सियों",
          "language": "hin"
        }
      ]
    }
  }
]