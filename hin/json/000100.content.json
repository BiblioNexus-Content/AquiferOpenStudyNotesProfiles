[
  {
    "content_id": 654309,
    "reference_id": 203508,
    "title": "रोम",
    "media_type": "Text",
    "index_reference": "रोम",
    "language": "hin",
    "content": "<p>पहली शताब्दी ईस्वी में रोम एक विविधतापूर्ण नगर और एक शक्तिशाली साम्राज्य था। इसने भूमध्यसागरीय क्षेत्र में शान्ति और स्थिरता स्थापित की।</p><h3>रोम की स्थापना और प्रारम्भिक विकास</h3><p>परम्परा के अनुसार, रोम की स्थापना 753 ईसा पूर्व में इतालिया की टाइबर नदी के किनारे एक लातिनी-भाषी किसानी गोत्र द्वारा की गई थी। प्रारम्भिक राज्यसभा, प्रधानों का एक समूह था।</p><p>लगभग 600 ईसा पूर्व, मध्य इतालिया के एट्रस्केनों ने रोम पर चढ़ाई की और इसका शासक बन गए। उन्होंने कई संरचनाएँ बनवाईं, जिनमें चौक भी शामिल था। चौक नगर का सामाजिक, व्यावसायिक और राजनीतिक केन्द्र बन गया। उन्होंने रोमी देवताओं ज्यूपिटर, जूनो और मिनर्वा के लिए एक मन्दिर भी बनवाया। सड़कों ने अब रोम को उत्तर में एट्रस्केन, दक्षिण में यूनानी व्यापारिक नगरों, पश्चिम में समुद्र और पूर्व में भीतरी पहाड़ी देशों से जोड़ दिया।</p><h3>रोमन गणराज्य</h3><p>जब रोम के राजा अत्यधिक नियन्त्रक बन गए, तो लातिनी लोगों ने बलवा कर दिया। 509 ईसा पूर्व में, रोम ने एक &quot;गणराज्य&quot; की स्थापना की। रोम का गणराज्य एक कुलीनतंत्र (शासन प्रणाली जिसमें कुछ लोगों के पास अधिकार होता है) था। शक्तिशाली परिवारों ने राज्यसभा (रोम की शासन परिषद) को नियन्त्रित किया। इस छोटे नगर-राज्य ने धीरे-धीरे क्षेत्र पर नियन्त्रण स्थापित कर लिया जिससे पूरे भूमध्यसागर में इनका प्रभाव फैल गया। 273 ईसा पूर्व में, उन्होंने मिस्र के टॉलेमी राजवंश के साथ सन्धि की। उन्होंने उत्तर अफ्रीका में विस्तार किया और 264 से 146 ईसा पूर्व तक चले तीन प्यूनिक युद्धों में प्रतिद्वंद्वी नगर-राज्य कार्थेज को हराया, फिर स्पेन की ओर बढ़े। रोम की अनेक विजयों से बहुत सम्पत्ति आई।</p><p>जैसे-जैसे इतालिया का भौगोलिक विस्तार हुआ, सामाजिक परिवर्तन भी हुए। 200 से 100 ईसा पूर्व के बीच, धनी गृहस्थ, छोटे स्वतन्त्र किसानों से भूमि मोल लेने लगे। ये किसान रोम चले गए और भूमिहीन तथा बेरोज़गार हो गए। बड़ी धन-सम्पत्ति और भव्य भवनों के पास, अनेक निर्धन लोग भयानक परिस्थितियों में भीड़ वाली जगहों पर रहने लगे। रोम के शासन के तरीकों से असन्तुष्ट लोगों की संख्या बढ़ने लगी, जिससे सरकार और अधिक दुर्बल होती गई।</p><h3>साम्राज्य की शुरुआत: यूलियुस और ऑक्टेवियन</h3><p>सामाजिक और राजनीतिक परिवर्तन के समय, यूलियुस कैसर ने अधिकार केन्द्रीकृत करने का लक्ष्य रखा। पुराने गणराज्य का समर्थन करने वाले सभासदों ने 44 ईसा पूर्व में उसकी हत्या कर दी। हालाँकि, उनकी योजना विफल रही। यूलियुस के परभतीजे और वारिस, ऑक्टेवियन, 43 ईसा पूर्व में राज्यसभा के समर्थन से सभासद, राजदूत और प्रधान सेनापति बन गए। 42 ईसा पूर्व में, राज्यसभा ने यूलियुस को देवता घोषित कर दिया। 31 ईसा पूर्व में, ऑक्टेवियन ने मार्क एंटनी और क्लियोपेट्रा को हराकर मिस्र पर अधिकार कर लिया, राज्यसभा ने 27 ईसा पूर्व में उन्हें &quot;औगुस्तुस&quot; (अर्थात् &quot;प्रतिष्ठित&quot;) और &quot;प्रिंसेप्स&quot; (अर्थात् &quot;प्रथम नागरिक&quot;) की उपाधियाँ दीं। ऑक्टेवियन ने स्वयं को &quot;देवता का पुत्र&quot; कहना शुरू किया क्योंकि लोगों ने यूलियुस कैसर को उनकी मृत्यु के बाद देवता घोषित कर दिया था। रोम ने अपनी पुरानी शासन व्यवस्थाओं को बनाए रखा, लेकिन वास्तव में एक नई व्यवस्था की शुरुआत हो गई थी। सम्राटों को दिव्य (ईश्वर के समान) माना जाने लगा।</p><h3>यीशु और कलीसिया की उत्पति </h3><p>“परन्तु जब समय पूरा हुआ, तो परमेश्वर ने अपने पुत्र को भेजा” (<a href=\"https://ref.ly/Gal4:4\">गला 4:4</a>)। साम्राज्य में परिवर्तन, शान्ति और स्थिरता लाया, जिसे <em>पैक्स रोमाना</em> (“रोमी शांति”) कहा जाता है। यह शान्ति 100 ईस्वी तक बनी रही। कई लोगों ने यह उल्लेख किया है कि पहली शताब्दी ईस्वी में रोमी शासन मसीहियत के प्रसार के लिए अनुकूल था। सीमाएँ सुरक्षित थीं और सड़कें अच्छी थीं, जिससे यात्रा करना आसान था। रोमी व्यवस्थाओं और विधियों ने नागरिकों के अधिकारों की रक्षा की थी (उदाहरण के लिए देखें, <a href=\"https://ref.ly/Acts16:35-Acts16:40\">प्रेरि 16:35–40</a>; <a href=\"https://ref.ly/Acts22:24-Acts22:29\">22:24–29</a>)। यहूदी मत की रक्षा की जाती थी और रोमी लोग मसीहियत को यहूदी संप्रदाय के रूप में देखते थे (उदाहरण के लिए देखें, <a href=\"https://ref.ly/Acts25:13-Acts25:19\">प्रेरि 25:13–19</a>)। इस प्रकार, रोमियों ने कई बार मत के आधार पर मसीहियों के विरुद्ध शिकायतों को खारिज कर दिया (उदाहरण के लिए देखें, <a href=\"https://ref.ly/Acts19:23-Acts19:41\">प्रेरि 19:23–41</a>)। मसीही लोग यीशु के सुसमाचार को स्वतन्त्र रूप से बाँट सकते थे और विभिन्न पृष्ठभूमियों के बहुत से लोग मसीह के अनुयायी बन गए।</p><h3>मसीहियत की परिवर्तित स्थिति</h3><p>यह अनुकूल स्थिति नीरो के शासनकाल में बदलने लगी। नीरो ने 64 ईस्वी में रोम के बड़े हिस्से को नाश करने वाली आग के लिए मसीहियों को दोषी ठहराया, जिससे मसीहियों पर पहला बड़ा सताव शुरू हुआ। यह खुला सताव 66 ईस्वी में रुक गया, लेकिन मसीहियत को अब यहूदी मत का हिस्सा नहीं माना गया और इसकी संरक्षित स्थिति समाप्त हो गई। बाद में, साम्राज्य ने लोगों से सम्राट के प्रति धूप जलाने की माँग की। जो लोग इनकार करते थे, वे प्रायः यहूदी (जो संरक्षित थे) या मसीही (जो संरक्षित नहीं थे) होते थे। परिणामस्वरूप, डोमिशियन के शासनकाल (81 से 96 ईस्वी) से लेकर गैलेरियस के समय (305 से 311 ईस्वी) तक, मसीहियत आधिकारिक रूप से अवैध थी, मृत्यु-दण्ड योग्य अपराध था, और शासकों के उत्साह के अनुसार विभिन्न स्तरों पर सताव अनुभव करता रही। दो सौ से अधिक वर्षों तक, रोम ने “पवित्र लोगों के लहू और यीशु के गवाहों के लहू” बहाया (<a href=\"https://ref.ly/Rev17:6\">प्रका 17:6</a>)।</p><p><u>अधिक अध्ययन के लिए वचन</u></p><p><a href=\"https://ref.ly/Acts2:10\">प्रेरितों के काम 2:10</a>; <a href=\"https://ref.ly/Acts18:2\">18:2</a>; <a href=\"https://ref.ly/Acts19:21\">19:21</a>; <a href=\"https://ref.ly/Acts23:11\">23:11</a>; <a href=\"https://ref.ly/Acts28:14\">28:14</a>, <a href=\"https://ref.ly/Acts28:16\">16</a>; <a href=\"https://ref.ly/Rom1:1-Rom1:7\">रोमियों 1:1–7</a>, <a href=\"https://ref.ly/Rom1:15\">15</a>; <a href=\"https://ref.ly/2Tim1:17\">2 तीमुथियुस 1:17</a>।</p>",
    "associations": {
      "passage": [
        {
          "start_ref": "44002010",
          "start_ref_usfm": "ACT 2:10",
          "end_ref": "44002010",
          "end_ref_usfm": "ACT 2:10"
        },
        {
          "start_ref": "44018002",
          "start_ref_usfm": "ACT 18:2",
          "end_ref": "44018002",
          "end_ref_usfm": "ACT 18:2"
        },
        {
          "start_ref": "44019021",
          "start_ref_usfm": "ACT 19:21",
          "end_ref": "44019021",
          "end_ref_usfm": "ACT 19:21"
        },
        {
          "start_ref": "44023011",
          "start_ref_usfm": "ACT 23:11",
          "end_ref": "44023011",
          "end_ref_usfm": "ACT 23:11"
        },
        {
          "start_ref": "44028014",
          "start_ref_usfm": "ACT 28:14",
          "end_ref": "44028014",
          "end_ref_usfm": "ACT 28:14"
        },
        {
          "start_ref": "44028016",
          "start_ref_usfm": "ACT 28:16",
          "end_ref": "44028016",
          "end_ref_usfm": "ACT 28:16"
        },
        {
          "start_ref": "45001015",
          "start_ref_usfm": "ROM 1:15",
          "end_ref": "45001015",
          "end_ref_usfm": "ROM 1:15"
        },
        {
          "start_ref": "48004004",
          "start_ref_usfm": "GAL 4:4",
          "end_ref": "48004004",
          "end_ref_usfm": "GAL 4:4"
        },
        {
          "start_ref": "55001017",
          "start_ref_usfm": "2TI 1:17",
          "end_ref": "55001017",
          "end_ref_usfm": "2TI 1:17"
        },
        {
          "start_ref": "66017006",
          "start_ref_usfm": "REV 17:6",
          "end_ref": "66017006",
          "end_ref_usfm": "REV 17:6"
        },
        {
          "start_ref": "44019023",
          "start_ref_usfm": "ACT 19:23",
          "end_ref": "44019041",
          "end_ref_usfm": "ACT 19:41"
        },
        {
          "start_ref": "44022024",
          "start_ref_usfm": "ACT 22:24",
          "end_ref": "44022029",
          "end_ref_usfm": "ACT 22:29"
        },
        {
          "start_ref": "44016035",
          "start_ref_usfm": "ACT 16:35",
          "end_ref": "44016040",
          "end_ref_usfm": "ACT 16:40"
        },
        {
          "start_ref": "44025013",
          "start_ref_usfm": "ACT 25:13",
          "end_ref": "44025019",
          "end_ref_usfm": "ACT 25:19"
        },
        {
          "start_ref": "45001001",
          "start_ref_usfm": "ROM 1:1",
          "end_ref": "45001007",
          "end_ref_usfm": "ROM 1:7"
        }
      ],
      "resource": []
    }
  }
]