# Aquifer Open Study Notes (Profiles)

**Aquifer Open Study Notes (Profiles)**

This work is an adaptation of *Tyndale Open Study Notes* © 2023 Tyndale House Publishers, licensed under the CC BY\-SA 4\.0 license. The adaptation, *Aquifer Open Study Notes*, was created by BiblioNexus and is also licensed under CC BY\-SA 4\.0\.

This resource has been adapted into multiple languages, including English, Tok Pisin, Arabic (عربي), French (Français), Hindi (हिंदी), Indonesian (Bahasa Indonesia), Portuguese (Português), Russian (Русский), Spanish (Español), Swahili (Kiswahili), and Simplified Chinese (简体中文).



--------------------------------

## मूसा (id: 654215)

एक देश के रूप में इस्राएल के पहले अगुवे मूसा थे। परमेश्वर ने मूसा का उपयोग अपने लोगों के इतिहास के एक अत्यंत महत्वपूर्ण समय में किया। वह भविष्यद्वक्ता थे जिन्होंने व्यवस्था को प्राप्त किया और इस्राएल के साथ सीनै पर्वत पर परमेश्वर की वाचा (विशेष समझौता) की मध्यस्थता की ([निर्ग 19:3–6](https://ref.ly/Exod19:3-Exod19:6))। वह पवित्रशास्त्र के पहले ज्ञात लेखक भी थे।

मूसा, मिर्याम और हारून के छोटे भाई थे। उनका जन्म मिस्र में एक खतरनाक समय में हुआ था ([निर्ग 1:15–2:2](https://ref.ly/Exod1:15-Exod2:2))। मिस्री फ़िरौन ने एक विद्रोह के डर से, सभी इब्री लड़कों को जन्म के समय मारने का आदेश दिया। मूसा की माँ, योकेबेद, परमेश्वर पर विश्वास करती थी और उन्होंने अपने बच्चे को एक सरकण्डों की टोकरी में नील नदी में छोड़ दिया। फ़िरौन की बेटी ने उसे खोजा और उसे राजभवन में अपने पुत्र के रूप में पाला ([निर्ग 2:3–10](https://ref.ly/Exod2:3-Exod2:10))।

हमें मूसा के प्रारंभिक जीवन के बारे में अधिक जानकारी नहीं है। यहूदी परंपरा के अनुसार, उन्होंने फ़िरौन के घराने में प्रशासनिक और सैन्य कौशल सीखा। जब वह लगभग चालीस वर्ष के थे, उन्होंने एक मिस्री को मार डाला ताकि एक इब्री दास को बचा सकें और फिर मिद्यान भाग गए ([निर्ग 2:11–15](https://ref.ly/Exod2:11-Exod2:15); देखें [प्रेरि 7:23–29](https://ref.ly/Acts7:23-Acts7:29))। वहाँ, उन्होंने युवा महिलाओं को उत्पीड़न से बचाया जब वे अपने भेड़\- बकरियों को पानी पिला रही थीं। उनके पिता, यित्रो, ने मूसा को अपने घर आमंत्रित किया। मूसा ने उन महिलाओं में से एक, सिप्पोरा, से विवाह किया और अपने ससुर की भेड़\- बकरियों की देखभाल करते हुए एक परिवार शुरू किया।

लगभग चालीस साल बाद, परमेश्वर एक जलती हुई झाड़ी में मूसा के सामने प्रकट हुए। उन्होंने मूसा से मिस्र लौटने और अपने लोगों को दासत्व से मुक्त कराने के लिए कहा ([निर्ग 3:1–4:17](https://ref.ly/Exod3:1-Exod4:17))। मूसा हिचकिचा रहे थे क्योंकि उन्हें डर था कि इस्राएली उन्हें अपने अगुवे के रूप में स्वीकार नहीं करेंगे। इसलिए परमेश्वर ने अपना वाचा का नाम, यहोवा, मूसा को प्रकट किया और हारून को मूसा के लिए बोलने के लिए चुना।

मूसा और हारून मिस्र गए और फ़िरौन का सामना किया। फ़िरौन ने हठपूर्वक मूसा की इस्राएली दासों को मुक्त करने की मांग को अस्वीकार कर दिया। मूसा ने कई विपत्तियों की घोषणा की, जिसने अंततः फ़िरौन को इस्राएलियों को जाने देने के लिए राज़ी होना पड़ा। उनके मिस्र छोड़ने के बाद, फ़िरौन ने अपना मन बदल लिया और उनका लाल समुद्र तक उनका पीछा किया। परमेश्वर ने इस्राएलियों को पानी को विभाजित करके सुरक्षित पार करने में मदद की। जब पानी वापस अविभाजीत हुआ तो मिस्री सेना उसमें डूब कर नष्ट हो गई।

मूसा इस्राएलियों को सीनै पर्वत तक ले गए, जहाँ उन्होंने जलती हुई झाड़ी में परमेश्वर से मुलाकात की थी। परमेश्वर ने उस पर्वत पर मूसा को फिर से दर्शन दिया और उन्हें व्यवस्था दी, जिसमें दस आज्ञाएँ शामिल थीं ([निर्ग 20:1–23:19](https://ref.ly/Exod20:1-Exod23:19))। उन्होंने वाचा का तंबू बनाने के निर्देश भी दिए। जब मूसा पर्वत से नीचे आए, तो उन्होंने पाया कि लोगों ने सोने के बछड़े की आराधना करके सच्चे परमेश्वर को छोड़ दिया था ([निर्ग 32](https://ref.ly/Exod32:1-Exod32:35))। मूसा ने व्यवस्था की दो पट्टिकाओं को तोड़ दिया और कुछ अपराधियों को मृत्यु दंड देने के लिए लेवियों को इकट्ठा किया। लोगों के लिए प्रार्थना करने के बाद, उन्होंने व्यवस्था की एक नई प्रति प्राप्त की और उन्हें वाचा का तंबू बनाने में नेतृत्व किया।

मूसा ने एक शिकायत करने वाले, विद्रोही और अविश्वासी समूह का नेतृत्व किया जो जंगल के माध्यम से गया। यहाँ तक कि उनके अपने भाई और बहन ने भी उनके नेतृत्व पर सवाल उठाया, उनकी शादी एक कुशी महिला से होने का बहाना बनाकर ([गिन 12](https://ref.ly/Num12:1-Num12:16))। मूसा ने अत्यंत विनम्रता के साथ प्रतिक्रिया दी और परमेश्वर ने स्वयं पुष्टि की कि मूसा उनके प्रवक्ता और विश्वसनीय मित्र हैं।

मूसा एक महान पुरुष थे, लेकिन वह सिद्ध नहीं थे। जब लोगों ने पानी की कमी के बारे में शिकायत करके उनके धैर्य की परीक्षा ली, तो मूसा ने परमेश्वर के निर्देशों का पालन नहीं किया। उन्होंने चट्टान पर बोलने के बजाय उसे लाठी से मारा ([गिन 20:1–13](https://ref.ly/Num20:1-Num20:13))। उनके कार्यों ने परमेश्वर की पवित्रता को नहीं दर्शाया और उन्होंने यह सुझाव दिया कि वह अपनी शक्ति से पानी लाए ([गिन 20:10](https://ref.ly/Num20:10); तुलना करें [भज 106:32–33](https://ref.ly/Ps106:32-Ps106:33))। परिणामस्वरूप, परमेश्वर ने उन्हें प्रतिज्ञा की गई भूमि में प्रवेश करने की अनुमति नहीं दी।

मृत्यु से पहले, मूसा ने एक अंतिम उपदेश दिया, जिसे हम व्यवस्थाविवरण की पुस्तक के रूप में जानते हैं। जो इस्राएली मिस्र से निकले थे, उनकी पहली पीढ़ी जंगल में खत्म गई थी। मूसा ने एक नई पीढ़ी से बात की। उन्होंने उनके साथ वाचा को नवीनीकृत किया, उन्हें पुनः स्मरण दिलाया और उन्हें इसे मानने और केवल यहोवा की सेवा करने के लिए प्रोत्साहित किया।

इस उपदेश को देने के बाद और इस्राएल के कनान में प्रवेश करने से पहले, मूसा नबो पर्वत पर पिसगा शिखर पर चढ़े, जहाँ उनकी मृत्यु हो गई। उस समय से, "मूसा के तुल्य इस्राएल में ऐसा कोई नबी नहीं उठा, जिससे यहोवा ने आमने\-सामने बातें की" ([व्य.वि 34:10](https://ref.ly/Deut34:10))। केवल यीशु ने परमेश्वर और मनुष्यों के बीच एक मध्यस्थ के रूप में मूसा को पार किया ([प्रेरि 3:17–26](https://ref.ly/Acts3:17-Acts3:26); [इब्रा 3](https://ref.ly/Heb3:1-Heb3:19))।

नए नियम में मूसा का उल्लेख पुराने नियम के किसी भी अन्य व्यक्ति की तुलना में अधिक किया गया है। वह यीशु के रूपान्तरण के समय प्रकट हुए थे (जब यीशु का रूप बदल गया था)। नया नियम, उनकी व्यवस्था निर्माता के रूप में भूमिका पर जोर देता है और उनके अनुभवों का उपयोग यह दिखाने के लिए करता है कि नई वाचा के तहत जीवन कैसा है। मूसा की तरह, यीशु को एक बच्चे के रूप में एक शासक की दुष्ट योजनाओं से बचाया गया था ([मत्ती 2:13–18](https://ref.ly/Matt2:13-Matt2:18))। यीशु ने पहाड़ी उपदेश जो नई व्यवस्था दी वह, सीनै पर दी गई व्यवस्था का प्रतिबिंब है (देखें [मत्ती 5–7](https://ref.ly/Matt5:1-Matt7:29))। यह यीशु को परमेश्वर की इच्छा के सच्चे व्याख्याता के रूप में दिखाता है। इब्रानियों को लिखे गए पत्र में मसीह की तुलना मूसा से की गयी है। पौलुस गलातियों को लिखे पत्र में और यूहन्ना का सुसमाचार मूसा की व्यवस्था की तुलना एक विश्वासी के परमेश्वर के साथ नए संबंध से करता है (देखें [यूह 1:17](https://ref.ly/John1:17); [गला 3:1–5](https://ref.ly/Gal3:1-Gal3:5); [इब्रा 3:5–6](https://ref.ly/Heb3:5-Heb3:6); [9:11–10:18](https://ref.ly/Heb9:11-Heb10:18))।

अधिक अध्ययन के लिए अंश 

[निर्गमन 2:1–22](https://ref.ly/Exod2:1-Exod2:22); [3:1–19:25](https://ref.ly/Exod3:1-Exod19:25); [20:19–21](https://ref.ly/Exod20:19-Exod20:21); [24:1–18](https://ref.ly/Exod24:1-Exod24:18); [31:18](https://ref.ly/Exod31:18); [32:1–34:35](https://ref.ly/Exod32:1-Exod34:35); [39:42–43](https://ref.ly/Exod39:42-Exod39:43); [40:16](https://ref.ly/Exod40:16); [लैव्यव्यवस्था 8:1–36](https://ref.ly/Lev8:1-Lev8:36); [10:1–20](https://ref.ly/Lev10:1-Lev10:20); [24:10–23](https://ref.ly/Lev24:10-Lev24:23); [गिनती 7:1–11](https://ref.ly/Num7:1-Num7:11), [89](https://ref.ly/Num7:89); [9:1–14](https://ref.ly/Num9:1-Num9:14); [10:29–14:45](https://ref.ly/Num10:29-Num14:45); [15:32–36](https://ref.ly/Num15:32-Num15:36); [16:1–17:13](https://ref.ly/Num16:1-Num17:13); [20:1–29](https://ref.ly/Num20:1-Num20:29); [21:4–9](https://ref.ly/Num21:4-Num21:9); [25:1–5](https://ref.ly/Num25:1-Num25:5); [27:1–23](https://ref.ly/Num27:1-Num27:23); [31:1–32:33](https://ref.ly/Num31:1-Num32:33); [33:1–2](https://ref.ly/Num33:1-Num33:2); [व्यवस्थाविवरण 1:1–5](https://ref.ly/Deut1:1-Deut1:5); [31:1–34:12](https://ref.ly/Deut31:1-Deut34:12); [1 इतिहास 23:13–17](https://ref.ly/1Chr23:13-1Chr23:17); [भजन संहिता 77:20](https://ref.ly/Ps77:20); [90:1–17](https://ref.ly/Ps90:1-Ps90:17); [103:7](https://ref.ly/Ps103:7); [105:26–27](https://ref.ly/Ps105:26-Ps105:27); [106:32–33](https://ref.ly/Ps106:32-Ps106:33); [मरकुस 9:2–13](https://ref.ly/Mark9:2-Mark9:13); [प्रेरितों के काम 7:17–44](https://ref.ly/Acts7:17-Acts7:44); [1 कुरिन्थियों 10:1–14](https://ref.ly/1Cor10:1-1Cor10:14); [2 कुरिन्थियों 3:7–18](https://ref.ly/2Cor3:7-2Cor3:18); [गलातियों 3:19](https://ref.ly/Gal3:19); [इब्रानियों 3:1–19](https://ref.ly/Heb3:1-Heb3:19); [8:5](https://ref.ly/Heb8:5); [9:19–22](https://ref.ly/Heb9:19-Heb9:22); [11:23–28](https://ref.ly/Heb11:23-Heb11:28); [12:18–29](https://ref.ly/Heb12:18-Heb12:29)।

* **Associated Passages:** EXO 31:18; EXO 40:16; NUM 7:89; NUM 20:10; DEU 34:10; PSA 77:20; PSA 103:7; JHN 1:17; GAL 3:19; HEB 8:5; MRK 9:2–MRK 9:13; EXO 32:1–EXO 32:35; EXO 24:1–EXO 24:18; NUM 21:4–NUM 21:9; PSA 90:1–PSA 90:17; LEV 24:10–LEV 24:23; NUM 15:32–NUM 15:36; NUM 16:1–NUM 17:13; DEU 1:1–DEU 1:5; DEU 31:1–DEU 34:12; NUM 12:1–NUM 12:16; GAL 3:1–GAL 3:5; 2CO 3:7–2CO 3:18; MAT 5:1–MAT 7:29; EXO 32:1–EXO 34:35; 1CH 23:13–1CH 23:17; NUM 25:1–NUM 25:5; MAT 2:13–MAT 2:18; HEB 3:5–HEB 3:6; NUM 27:1–NUM 27:23; LEV 8:1–LEV 8:36; NUM 33:1–NUM 33:2; EXO 3:1–EXO 4:17; NUM 20:1–NUM 20:29; NUM 20:1–NUM 20:13; EXO 2:11–EXO 2:15; HEB 9:11–HEB 10:18; LEV 10:1–LEV 10:20; NUM 9:1–NUM 9:14; HEB 3:1–HEB 3:19; HEB 12:18–HEB 12:29; EXO 19:3–EXO 19:6; ACT 3:17–ACT 3:26; PSA 105:26–PSA 105:27; EXO 1:15–EXO 2:2; EXO 2:3–EXO 2:10; ACT 7:23–ACT 7:29; EXO 20:1–EXO 23:19; PSA 106:32–PSA 106:33; EXO 2:1–EXO 2:22; EXO 3:1–EXO 19:25; EXO 20:19–EXO 20:21; EXO 39:42–EXO 39:43; NUM 7:1–NUM 7:11; NUM 10:29–NUM 14:45; NUM 31:1–NUM 32:33; ACT 7:17–ACT 7:44; 1CO 10:1–1CO 10:14; HEB 9:19–HEB 9:22; HEB 11:23–HEB 11:28

