# Aquifer Open Study Notes (Profiles)

**Aquifer Open Study Notes (Profiles)**

This work is an adaptation of *Tyndale Open Study Notes* © 2023 Tyndale House Publishers, licensed under the CC BY\-SA 4\.0 license. The adaptation, *Aquifer Open Study Notes*, was created by BiblioNexus and is also licensed under CC BY\-SA 4\.0\.

This resource has been adapted into multiple languages, including English, Tok Pisin, Arabic (عربي), French (Français), Hindi (हिंदी), Indonesian (Bahasa Indonesia), Portuguese (Português), Russian (Русский), Spanish (Español), Swahili (Kiswahili), and Simplified Chinese (简体中文).



--------------------------------

## एलीशा (id: 654248)

भविष्यवक्ता एलीशा ने इस्राएल के उत्तरी राज्य में एलिय्याह के बाद उनकी सेवा को आगे बढ़ाया और उनका स्थान लिया। यह ईसा पूर्व 800 के दशक के अंत की बात है। उस समय उत्तरी राज्य के अगुवे और लोग परमेश्वर से दूर हो गए थे और कनानी देवता बाल की उपासना करने लगे थे। अहाब और ईजेबेल बाल के समर्पित उपासक थे, और उनके वंशज, जिन्होंने उनके बाद शासन किया, भी उसी राह पर चले। एलीशा की सेवकाई 853 ईसा पूर्व से 798 ईसा पूर्व तक चली। उनकी सेवकाई राजा अहाब के शासन के अंत में शुरू हुई। उन्होंने इस्राएल के मूर्तिपूजक शासकों को हटाने की परमेश्वर की योजना में महत्वपूर्ण भूमिका निभाई।

एलीशा ने अपनी सेवकाई एलिय्याह के शिष्य के रूप में शुरू की और परमेश्वर ने उन्हें एलिय्याह के उत्तराधिकारी के रूप में चुना ([1 रा 19:15–21](https://ref.ly/1Kgs19:15-1Kgs19:21); [2 रा 2:1–18](https://ref.ly/2Kgs2:1-2Kgs2:18))। जब एलिय्याह स्वर्ग में उठा लिए गए, तो एलीशा ने चमत्कार करके दिखाया कि परमेश्वर की महान सामर्थ उनके भी साथ है।

एलीशा के चमत्कार अक्सर पानी से जुड़े होते थे। उन्होंने यरीहो के पास एक स्रोत के दूषित पानी को शुद्ध किया और एक कुल्हाड़ी का सिर पानी में तैराया ([2 रा 2:19–22](https://ref.ly/2Kgs2:19-2Kgs2:22); [6:1–7](https://ref.ly/2Kgs6:1-2Kgs6:7))। जब राजा योराम शत्रु प्रदेश में पानी से वंचित हो गए, तो एलीशा ने सटीक भविष्यवाणी की कि पर्याप्त पानी उपलब्ध होगा ([2 रा 3:4–20](https://ref.ly/2Kgs3:4-2Kgs3:20))। लोग मानते थे कि बाल पानी का देवता है, इसलिए ये चमत्कार दिखाते थे कि बाल नहीं, बल्कि यहोवा ही सच्चा प्रभु और सृष्टि का नियंत्रक है।

एलीशा ने लोगों की व्यावहारिक मदद के द्वारा परमेश्वर की सामर्थ को प्रदर्शित किया। उन्होंने एक निर्धन महिला के बर्तनों को चमत्कारिक रूप से जैतून के तेल से भर दिया, जिससे उसकी सहायता हुई ([2 रा 4:1–7](https://ref.ly/2Kgs4:1-2Kgs4:7))। उन्होंने शूनेम की एक महिला से कहा कि उसे एक पुत्र होगा और बाद में उसके मृत पुत्र को जीवित किया ([2 रा 4:8–37](https://ref.ly/2Kgs4:8-2Kgs4:37))। उन्होंने अरामी सेना के सेनापति नामान को कोढ़ से चंगा किया ([2 रा 5:1–19](https://ref.ly/2Kgs5:1-2Kgs5:19))। उन्होंने जरूरतमंदों के लिए भोजन भी उपलब्ध कराया ([2 रा 4:38–44](https://ref.ly/2Kgs4:38-2Kgs4:44))।

एलीशा ने परमेश्वर की योजना के अनुसार उत्तरी राज्य का न्याय करने में महत्वपूर्ण भूमिका निभाई। उन्होंने इस्राएल के येहू और अराम के हजाएल का अभिषेक किया ([2 रा 8:7–15](https://ref.ly/2Kgs8:7-2Kgs8:15); [9:1–13](https://ref.ly/2Kgs9:1-2Kgs9:13))। उन्होंने उनके सिर पर पवित्र तेल डाला ताकि यह दिखा सकें कि परमेश्वर ने उन्हें चुना है। इन दोनों ने इस्राएल के उन शासकों का अंत किया जिन्होंने बाल की उपासना को बढ़ावा दिया (देखें [1 रा 19:15–18](https://ref.ly/1Kgs19:15-1Kgs19:18))।

एलीशा के चमत्कार प्रभु यीशु के कार्यों की एक झलक प्रस्तुत करते हैं क्योंकि प्रभु यीशु ने:

* कोढ़ियों को चंगा किए ([मत्ती 8:1–4](https://ref.ly/Matt8:1-Matt8:4))
* मृतकों को जीवित किए ([मर 5:21–43](https://ref.ly/Mark5:21-Mark5:43); [लूका 7:11–17](https://ref.ly/Luke7:11-Luke7:17); [यूह 11:1–44](https://ref.ly/John11:1-John11:44))
* आश्चर्य तरीकों से भोजन उपाय किए ([मत्ती 14:13–21](https://ref.ly/Matt14:13-Matt14:21); [15:32–38](https://ref.ly/Matt15:32-Matt15:38))

यीशु ने नामान की चंगाई की बात की ताकि यह दिखाया जा सके कि परमेश्वर की करुणा इस्राएलियों से परे अन्यजातियों तक भी फैली हुई है ([लूका 4:27](https://ref.ly/Luke4:27))। 

अधिक अध्ययन के लिए शास्त्रभाग

[1 राजाओं 19:15–21](https://ref.ly/1Kgs19:15-1Kgs19:21); [2 राजाओं 2:1–9:13](https://ref.ly/2Kgs2:1-2Kgs9:13); [13:14–21](https://ref.ly/2Kgs13:14-2Kgs13:21); [लूका 4:27](https://ref.ly/Luke4:27)

* **Associated Passages:** LUK 4:27; LUK 7:11–LUK 7:17; MAT 14:13–MAT 14:21; 2KI 9:1–2KI 9:13; MAT 8:1–MAT 8:4; 2KI 4:1–2KI 4:7; 2KI 2:19–2KI 2:22; MAT 15:32–MAT 15:38; 2KI 5:1–2KI 5:19; 2KI 4:8–2KI 4:37; 2KI 8:7–2KI 8:15; MRK 5:21–MRK 5:43; JHN 11:1–JHN 11:44; 2KI 6:1–2KI 6:7; 1KI 19:15–1KI 19:18; 2KI 2:1–2KI 2:18; 2KI 2:1–2KI 9:13; 1KI 19:15–1KI 19:21; 2KI 3:4–2KI 3:20; 2KI 4:38–2KI 4:44; 2KI 13:14–2KI 13:21

