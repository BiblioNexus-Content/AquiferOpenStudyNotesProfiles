# Aquifer Open Study Notes (Profiles)

**Aquifer Open Study Notes (Profiles)**

This work is an adaptation of *Tyndale Open Study Notes* © 2023 Tyndale House Publishers, licensed under the CC BY\-SA 4\.0 license. The adaptation, *Aquifer Open Study Notes*, was created by BiblioNexus and is also licensed under CC BY\-SA 4\.0\.

This resource has been adapted into multiple languages, including English, Tok Pisin, Arabic (عربي), French (Français), Hindi (हिंदी), Indonesian (Bahasa Indonesia), Portuguese (Português), Russian (Русский), Spanish (Español), Swahili (Kiswahili), and Simplified Chinese (简体中文).



--------------------------------

## तीतुस (id: 654316)

तीतुस एक गैर\-यहूदी व्यक्ति (अन्यजाति) थे, जो यीशु के अनुयायी बन गए। उन्होंने प्रेरित पौलुस के विश्वासयोग्य सहायकों में से एक के रूप में सेवकाई की। प्रेरित पौलुस ने अपने अन्तिम पत्रों में से एक पत्र तीतुस को लिखा, जब तीतुस क्रेते में कलीसिया को स्थिर करने में सहायता कर रहे थे। तीतुस हमें यह दिखाते हैं कि यीशु के सुसमाचार ने गैर\-यहूदी लोगों के जीवन को कैसे परिवर्तित किया। उनमें से बहुत से लोग, जैसे तीतुस, इस सन्देश में इतनी दृढ़ता से विश्वास करते थे कि उन्होंने अपने घर छोड़ दिए ताकि वे प्रेरित पौलुस के साथ मिलकर अन्य लोगों तक यीशु के सुसमाचार को बाँट सकें।

हम तीतुस की पृष्ठभूमि या उनके परिवर्तन के विषय में कुछ नहीं जानते। उनका नाम प्रेरितों के काम की पुस्तक में उल्लेखित नहीं है। हम पहली बार उन्हें एक गैर\-यहूदी विश्वासियों के रूप में देखते हैं, जो प्रेरित पौलुस और बरनबास के साथ यरूशलेम गए थे ([गला 2:1](https://ref.ly/Gal2:1))। विशेष रूप से, प्रेरित पौलुस ने इस बात पर जोर दिया कि तीतुस को खतना कराने के लिए विवश नहीं किया था ([गला 2:3](https://ref.ly/Gal2:3))।

बाद में, पौलुस के दल के एक विश्वासयोग्य सदस्य के रूप में, तीतुस विशेष कार्यों के लिए भेजे गए। पौलुस ने उन्हें कुरिन्थुस, एक कठिन स्थिति को सम्भालने के लिये भेजा, सम्भवतः वह पत्र लेकर जो [2 कुरिन्थियों 2:4](https://ref.ly/2Cor2:4), [9](https://ref.ly/2Cor2:9); [7:8–9](https://ref.ly/2Cor7:8-2Cor7:9) में उल्लेख किया गया है, जो अति आवश्यक था। यह कार्य ऐसे व्यक्ति की माँग करता था जो एक अगुवे के रूप में कोमल और मजबूत दोनों हो। ऐसा लगता था कि तीतुस का व्यक्तित्व तीमुथियुस से अधिक मजबूत था (देखें [1 कुरि 16:10–11](https://ref.ly/1Cor16:10-1Cor16:11); [2 कुरि 7:13–15](https://ref.ly/2Cor7:13-2Cor7:15); [2 तीमु 1:6–7](https://ref.ly/2Tim1:6-2Tim1:7))।

तीतुस शुभ समाचार के साथ पौलुस के पास लौटे ([2 कुरि 7:6–7](https://ref.ly/2Cor7:6-2Cor7:7), [13–15](https://ref.ly/2Cor7:13-2Cor7:15))। इसके बाद, पौलुस ने उन्हें फिर से कुरिन्थुस, उस पत्र के साथ भेजा जिसे हम *2 कुरिन्थियों* के नाम से जानते हैं। इस पत्र ने विश्वासियों को यरूशलेम के निर्धन विश्वासियों के लिए दान इकट्ठा करने का कार्य पूरा करने के लिए प्रोत्साहित किया। तीतुस ने इस कार्य को उत्साहपूर्वक स्वीकार किया क्योंकि वे कुरिन्थुस के मसीहियों से प्रेम करते थे ([2 कुरि 7:15](https://ref.ly/2Cor7:15); [8:6](https://ref.ly/2Cor8:6), [16–17](https://ref.ly/2Cor8:16-2Cor8:17))। पौलुस ने उन्हें एक खरे व्यक्ति के रूप में वर्णित किया और पौलुस के समान बताया ([2 कुरि 8:23](https://ref.ly/2Cor8:23); [12:18](https://ref.ly/2Cor12:18))।

कुछ वर्षों बाद, जब रोम में पौलुस का पहला मुकद्दमा हुआ और वे रिहा हो गए, तब उन्होंने तीतुस को क्रेते के द्वीप पर छोड़ दिया ताकि वह वहाँ की कलीसिया को स्थिर कर सकें। जब तीतुस वहाँ थे, तब पौलुस ने उन्हें एक पत्र लिखा। इस पत्र में, पौलुस ने कलीसिया के अगुओं के चुनने के विषय में सलाह दिए और तीतुस को भक्तियुक्त चाल चलन सिखाने और प्रदर्शित करने के लिए उत्साहित किया। इसके बाद, पौलुस ने तीतुस से निकुपुलिस (अखाया में) मिलने के लिए कहा, जहाँ उन्होंने जाड़ा काटने की योजना बनाई थी ([तीतु 3:12](https://ref.ly/Titus3:12))। बाद में, रोम में पौलुस की मृत्युदण्ड देने से ठीक पहले, उन्होंने लिखा कि सम्भवतः सेवकाई के कार्य के लिए तीतुस दलमतिया (आधुनिक यूनान के उत्तर\-पश्चिम में, अद्रिया तट के साथ) गए थे ([2 तीमु 4:10](https://ref.ly/2Tim4:10))।

कलीसिया इतिहासकार यूसेबियस एक प्रारम्भिक परम्परा का उल्लेख करते हैं कि तीतुस क्रेते में बस गए और वहाँ बहुत बूढ़े होने तक बिशप (अध्यक्ष) के रूप में सेवा करते रहे (यूसेबियस, *कलीसिया इतिहास* 3\.4\.6\)।

अधिक अध्ययन के लिये वचन

[2 कुरिन्थियों 2:13](https://ref.ly/2Cor2:13); [7:6](https://ref.ly/2Cor7:6), [13–14](https://ref.ly/2Cor7:13-2Cor7:14); [8:6](https://ref.ly/2Cor8:6), [16–17](https://ref.ly/2Cor8:16-2Cor8:17), [23](https://ref.ly/2Cor8:23); [12:18](https://ref.ly/2Cor12:18); [गलातियों 2:1](https://ref.ly/Gal2:1), [3](https://ref.ly/Gal2:3); [2 तीमुथियुस 4:10](https://ref.ly/2Tim4:10); [तीतुस 1:4](https://ref.ly/Titus1:4); [2:1](https://ref.ly/Titus2:1)

* **Associated Passages:** 2CO 2:4; 2CO 2:9; 2CO 2:13; 2CO 7:6; 2CO 7:15; 2CO 8:6; 2CO 8:23; 2CO 12:18; GAL 2:1; GAL 2:3; 2TI 4:10; TIT 1:4; TIT 2:1; TIT 3:12; 2TI 1:6–2TI 1:7; 2CO 7:6–2CO 7:7; 1CO 16:10–1CO 16:11; 2CO 7:8–2CO 7:9; 2CO 8:16–2CO 8:17; 2CO 7:13–2CO 7:15; 2CO 7:13–2CO 7:14

